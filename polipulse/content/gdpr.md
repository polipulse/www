---
title: Ochrana osobných údajov
include_footer: false
---

# Práva Dotknutej osoby

## Právny rámec úpravy

Nariadenie Európskeho parlamentu a Rady EÚ 2016/679 General Data  Protection Regulation (ďalej len „GDPR“)
Zákon NR SR č. 18/2018 Z.z. o ochrane osobných údajov (ďalej len „Zákon“)

## Údaje prevádzkovateľa

Obchodné meno: Marek Mahut - polipulse

Identifikační číslo osoby: 05342791
Sídlo: Ruská 971/92, 100 00, Praha 10 - Vršovice
Emailová adresa: gdpr@polipulse.sk

(ďalej ako **Prevádzkovateľ**)

Prevádzkovateľ spracúva osobné údaje Dotknutých osôb výlučne na základe Zákona, GPDR a v súlade so zásadou dobrých mravov tak, aby pri každom spracúvaní bolo na prvom mieste zabezpečenie ochrany základných práv a ľudských slobôd.

## Dotknutá osoba

Dotknutou osobou je každá fyzická osoba, ktorej osobné údaje Prevádzkovateľ spracúva.

## Predmet činnosti Prevádzkovateľa

Živnostník, pôsobiaci ako Prevádzkovateľ, sa špecializuje na výskum trhu a zisťovanie verejného názoru. V dôsledku tejto podnikateľskej činnosti zhromažďuje v rámci svojich databáz rôzne typy informácií, vrátane osobných údajov, ktoré umožňujú identifikáciu dotknutých fyzických osôb.

## Účely spracúvania osobných údajov Dotknutých osôb

Účelom spracovania osobných informácií Dotknutých osôb je vykonávanie aktivít týkajúcich sa výskumu trhových trendov a zisťovania verejného názoru, predovšetkým – ale nie iba – prostredníctvom telefonátov, SMS správ, face-to-face rozhovorov, kolektívnych diskusií v štúdiách a vyhradených oblastiach.

Pre zabezpečenie činnosti kvalitatívneho a kvantitatívneho výskumu má Prevádzkovateľ v databázach osobné údaje v rozsahu: _telefónny kontakt_. 

Právnym základov spracúvania osobného údaju fyzickej osoby je oprávnený záujem Prevádzkovateľa, pričom je nutné uviesť, že Prevádzkovateľ pri vyššie definovanej obchodnej činnosti nevie zaradiť a identifikovať fyzickú osobu a/alebo právnickú osobu z dôvodu, že ide o náhodne vybrané telefónne čísla, ktoré počas jeho podnikateľskej činnosti sú zaradené do jeho databáz bez toho, aby na základe tohto jedného údaja vedel identifikovať fyzickú osobu. Ide o anonymné dáta.

Podľa ustanovenia § 16 ods. 1 Zákona sú osobitnými kategóriami osobných údajov údaje, ktoré odhaľujú rasový pôvod alebo etnický pôvod, politické názory, náboženskú vieru, filozofické presvedčenie, členstvo v odborových organizáciách, genetické údaje, biometrické údaje, údaje týkajúce sa zdravia alebo údaje týkajúce sa sexuálneho života alebo sexuálnej orientácie fyzickej osoby.

## Doba spracúvania osobných údajov

Prevádzkovateľ spracúva osobné údaje pre účely činnosti výskumu trhu a prieskumu verejnej mienky počas doby, kedy trvá oprávnený záujem Prevádzkovateľa alebo do času odvolania súhlasu Dotknutej osoby. V prípade odvolania súhlasu a práva Dotknutej osoby na výmaz (tzv. právo na zabudnutie) skúma každý prípad Prevádzkovateľ osobitne z hľadiska posúdenia jeho prípadných právnych nárokov voči konkrétnej Dotknutej osobe, ktorá si právo odvolať súhlas uplatnila.

Doba spracúvania osobných údajov 6 mesiacov odo dňa poskytnutia súhlasu, ak právnym základom je súhlas Dotknutej osoby.


## Prenos do tretích krajín mimo krajiny EÚ

Prevádzkovateľ neprenáša osobné údaje do tretích krajín, ktoré nezabezpečujú ochranu osobných údajov.

## Základné práva Dotknutých osôb

### Právo prístupu k osobným údajom

Dotknutá osoba má právo byť informovaná pred spracúvaním osobných údajov ako aj kedykoľvek počas spracúvania jej osobných údajov o skutočnosti, či sa spracúvajú jej osobné údaje, ak áno, rozsah a kategórie jej osobných údajov, účel spracúvania, identifikáciu príjemcu, dobe spracúvania ako aj o ostatných právach ako sú nižšie menované (právo na výmaz a likvidáciu, právo na opravu).

Dotknutá osoba má právo žiadať potvrdenie o vyššie uvedenej skutočnosti. Potvrdenie nie je spoplatnené a bude Dotknutej osobe poskytnuté spôsobom a formou podľa jej požiadavky. Potvrdenie bude Prevádzkovateľom poskytnuté len pokiaľ uvedené nemá nepriaznivé dôsledky pre práva iných fyzických osôb.

### Právo na informácie Dotknutej osoby, ak tieto neboli získané od Dotknutej osoby

Dotknutá osoba má právo byť informovaná pred spracúvaním osobných údajov Prevádzkovateľom, ak tieto osobné údaje nezískal priamo od Dotknutej osoby o osobe Prevádzkovateľa, o rozsahu a kategóriách jej osobných údajov, účele ich spracúvania, identifikáciu príjemcu, identifikáciu zdroja, od ktorého získal osobné údaje Dotknutej osoby, dobe ich uchovávania ako aj ostatných právach ako sú nižšie menované (právo na výmaz a likvidáciu, právo na opravu).

Informácie budú poskytnuté v lehote najneskôr do 1 mesiaca po získaní osobných údajov alebo v čase prvej komunikácie s Dotknutou osobou, ak sa osobné údaje majú použiť na komunikáciu s ňou.

V prípade, ak má Prevádzkovateľ v úmysle použiť osobné údaje v súvislosti na iný účel ako ten, na ktorý boli získané, je povinný Dotknutej osobe poskytnúť informácie o tejto skutočnosti a požiadať ju o súhlas s týmto novým účelom spracúvania jej osobných údajov.

### Právo na opravu a úpravu

Prevádzkovateľ bez zbytočného odkladu opraví a/alebo upraví nesprávne osobné údaje Dotknutej osoby, prípadne doplní neúplné osobné údaje. Za týmto účelom je potrebné, aby prevádzkovateľ identifikoval Dotknutú osobu. Prevádzkovateľ zabezpečí opravu v lehote do 1 mesiaca od okamihu, ako si Dotknutá osoba uplatnila právo na opravu alebo úpravu.

### Právo na výmaz

Dotknutá osoba má právo, aby Prevádzkovateľ vymazal jej osobné údaje bez zbytočného odkladu. Túto povinnosť má Prevádzkovateľ za podmienky, ak:

* osobné údaje už nie sú potrebné na účel, na ktorý boli získané alebo spracúvané
* Dotknutá osoba odvolá súhlas, ktorý dala Prevádzkovateľovi
* Dotknutá osoba namieta spracúvanie a neprevažujú žiadne oprávnené dôvody na spracúvanie osobných údajov
* osobné údaje sa spracúvajú nezákonne.

Uvedené neplatí, ak je spracúvanie osobných údajov potrebné na uplatnenie právneho nároku Prevádzkovateľa.

### Právo na obmedzenie spracúvania

Dotknutá osoba má právo na to, aby Prevádzkovateľ obmedzil spracúvanie osobných údajov, ak:

* Dotknutá osoba namieta správnosť osobných údajov, a to počas obdobia umožňujúceho prevádzkovateľovi overiť správnosť osobných údajov,
* spracúvanie osobných údajov je nezákonné a Dotknutá osoba namieta vymazanie osobných údajov a žiada namiesto toho obmedzenie ich použitia,
* Prevádzkovateľ už nepotrebuje osobné údaje na účel spracúvania osobných údajov, ale potrebuje ich Dotknutá osoba na uplatnenie právneho nároku, alebo
* Dotknutá osoba namieta spracúvanie osobných údajov, a to až do overenia, či oprávnené dôvody na strane prevádzkovateľa prevažujú nad oprávnenými dôvodmi Dotknutej osoby.

V prípade obmedzenia, okrem uchovávania môže osobné údaje Prevádzkovateľ spracúvať len so súhlasom Dotknutej osoby alebo na účel uplatnenia právneho nároku. O zrušení obmedzenia spracúvania osobných  údajov je Prevádzkovateľ povinný informovať  Dotknutú osobu.

### Právo namietať spracúvanie

Dotknutá osoba má právo namietať spracúvanie jej osobných údajov z dôvodu týkajúceho sa jej konkrétnej situácie, pokiaľ si Dotknutá osoba nie je istá zákonnosťou spracúvania podľa ustanovenia  § 13 ods. 1 písm. f) (týkajúce sa oprávnených záujmov Prevádzkovateľa) vrátane profilovania založeného na danom ustanovení. Prevádzkovateľ nesmie ďalej spracúvať osobné údaje, ak nepreukáže nevyhnutné oprávnené záujmy na spracúvanie osobných údajov, ktoré prevažujú nad právami alebo záujmami Dotknutej osoby, alebo dôvody na uplatnenie právneho nároku.

Dotknutá osoba má právo namietať spracúvanie osobných údajov, ktoré sa jej týkajú, na účel priameho marketingu vrátane profilovania v rozsahu, v akom súvisí s priamym marketingom. Ak Dotknutá osoba namieta spracúvanie osobných údajov na účel priameho marketingu, Prevádzkovateľ ďalej osobné údaje na účel priameho marketingu nesmie spracúvať.

Právo Dotknutej osoby podať návrh na začatie konania podľa § 100 Zákona č. 18/2018 Z.z. o ochrane osobných údajov Dotknutá osoba má právo podať návrh na začatie konania o preverenie, či sa jej osobné údaje spracúvajú zákonne a bezpečne. Konanie sa začína na návrh Dotknutej osoby alebo osoby, ktorá tvrdí, že je priamo Dotknutá na svojich právach.

### Právo na prenosnosť osobných údajov

V prípade, ak Dotknutá osoba požiada, aby jej osobné údaje boli poskytnuté inej spoločnosti, bude bez zbytočného odkladu Prevádzkovateľ riešiť danú požiadavku a odovzdá osobné údaje Dotknutej osoby v zodpovedajúcom formáte určenému subjektu, ak uvedenej povinnosti nebude brániť žiadna zákonná alebo inak významná prekážka.
